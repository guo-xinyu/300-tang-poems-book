[{
  "title": "五言古詩",
  "code": "wugu",
  "preface": "有序的寫到這",
  "body": [{
    "title": "下終南山過斛斯山人宿置酒",
    "preface": "",
    "code": "xiazhongnanshanguohusishanrensuzhijiu",
    "body": [
      "暮從碧山下，山月隨人歸。",
      "却顧所來徑，蒼蒼横翠微。",
      "相携及田家，童稚開荊扉。",
      "緑竹入幽徑，青蘿拂行衣。",
      "歡言得所憩，美酒聊共揮。",
      "長歌吟松風，曲盡河星稀。",
      "我醉君復樂，陶然共忘機。"
    ]
  }, {
    "title": "月下獨酌 其一",
    "preface": "",
    "code": "yuexiaduzhuo-1",
    "body": [
      "花間一壺酒，獨酌無相親。",
      "舉杯邀明月，對影成三人。",
      "月既不解飲，影徒隨我身。",
      "暫伴月將影，行樂須及春。",
      "我歌月徘徊，我舞影零亂。",
      "醒時同交歡，醉後各分散。",
      "永結無情游，相期邈雲漢。"
    ]
  }, {
    "title": "春思",
    "preface": "",
    "code": "chunsi",
    "body": [
      "燕草如碧絲，秦桑低緑枝。",
      "當君懷歸日，是妾斷腸時。",
      "春風不相識，何事入羅幃。"
    ]
  }]
}, {
  "title": "七言古詩",
  "code": "qigu",
  "preface": "",
  "body": [{
    "title": "廬山謡寄盧侍御虚舟",
    "code": "lushanyaojilushiyuxuzhou",
    "preface": "",
    "body": [
      "我本楚狂人，鳳歌笑孔丘。",
      "手持緑玉杖，朝別黄鶴樓。",
      "五岳尋仙不辭遠，一生好入名山游。",
      "廬山秀出南斗傍，屏風九叠雲錦張，影落明湖青黛光。",
      "金闕前開二峰長，銀河倒挂三石梁。",
      "香爐瀑布遥相望，迴厓沓嶂凌蒼蒼。",
      "翠影紅霞映朝日，鳥飛不到吴天長。",
      "登高壯觀天地間，大江茫茫去不還。",
      "黄雲萬里動風色，白波九道流雪山。",
      "好爲廬山謡，興因廬山發。",
      "閑窺石鏡清我心，謝公行處蒼苔没。",
      "早服還丹無世情，琴心三叠道初成。",
      "遥見仙人彩雲裏，手把芙蓉朝玉京。",
      "先期汗漫九垓上，願接盧敖游太清。"
    ]
  }, {
    "title": "夢游天姥吟留別",
    "code": "mengyoutianmuyinliubie",
    "preface": "",
    "body": [
      "海客談瀛洲，烟濤微茫信難求。",
      "越人語天姥，雲霞明滅或可睹。",
      "天姥連天向天横，勢拔五岳掩赤城。",
      "天台四萬八千丈，對此欲倒東南傾。",
      "我欲因之夢吴越，一夜飛渡鏡湖月。",
      "湖月照我影，送我至剡溪。",
      "謝公宿處今尚在，渌水蕩漾清猨啼。",
      "脚着謝公屐，身登青雲梯。",
      "半壁見海日，空中聞天雞。",
      "千巖萬轉路不定，迷花倚石忽已暝。",
      "熊咆龍吟殷巖泉，慄深林兮驚層巔。",
      "雲青青兮欲雨，水澹澹兮生烟。",
      "列缺霹靂，丘巒崩摧。",
      "洞天石扉，訇然中開。",
      "青冥浩蕩不見底，日月照耀金銀臺。",
      "霓爲衣兮風爲馬，雲之君兮紛紛而來下。",
      "虎鼓瑟兮鸞迴車，仙之人兮列如麻。",
      "忽魂悸以魄動，怳驚起而長嗟。",
      "惟覺時之枕席，失向來之烟霞。",
      "世間行樂亦如此，古來萬事東流水。",
      "別君去兮何時還？且放白鹿青崖間，須行即騎訪名山。",
      "安能摧眉折腰事權貴，使我不得開心顏。"
    ]
  }, {
    "title": "金陵酒肆留別",
    "code": "jinlingjiusiliubie",
    "preface": "",
    "body": [
      "風吹柳花滿店香，吴姬壓酒喚客嘗。",
      "金陵子弟來相送，欲行不行各盡觴。",
      "請君試問東流水，別意與之誰短長。"
    ]
  }, {
    "title": "宣州謝朓樓餞別校書叔雲",
    "code": "xuanhouxietiaoloujianbiejiaoshushuyun",
    "preface": "",
    "body": [
      "棄我去者，昨日之日不可留。",
      "亂我心者，今日之日多煩憂。",
      "長風萬里送秋雁，對此可以酣高樓。",
      "蓬萊文章建安骨，中間小謝又清發。",
      "俱懷逸興壯思飛，欲上青天攬明月。",
      "抽刀斷水水更流，舉杯消愁愁更愁。",
      "人生在世不稱意，明朝散髮弄扁舟。"
    ]
  }]
}, {
  "title": "樂府",
  "code": "qigu",
  "preface": "",
  "body": [{
    "title": "清平調 其一",
    "code": "qingpingdiao-1",
    "preface": "",
    "body": [
      "雲想衣裳花想容，春風拂檻露華濃。",
      "若非羣玉山頭見，會向瑤臺月下逢。"
    ]
  }, {
    "title": "清平調 其二",
    "code": "qingpingdiao-2",
    "preface": "",
    "body": [
      "一枝紅艷露凝香，雲雨巫山枉斷腸。",
      "借問漢宮誰得似？可憐飛燕倚新妝！"
    ]
  }, {
    "title": "清平調 其三",
    "code": "qingpingdiao-3",
    "preface": "",
    "body": [
      "名花傾國兩相歡，長得君王帶笑看。",
      "觧釋春風無限恨，沈香亭北倚闌干。 "
    ]
  }, {
    "title": "將進酒",
    "code": "qiangjinjiu",
    "preface": "",
    "body": [
      "君不見，黃河之水天上來，奔流到海不復還。",
      "君不見，高堂明鏡悲白髮，朝如青絲暮成雪。",
      "人生得意須盡歡，莫使金樽空對月。",
      "天生我材必有用，千金散盡還復來。",
      "烹羊宰牛且爲樂，會須一飲三百杯。",
      "岑夫子，丹丘生。將進酒，杯莫停。",
      "與君歌一曲，請君爲我傾耳聽。",
      "鐘鼓饌玉不足貴，但願長醉不復醒。",
      "古來聖賢皆寂寞，惟有飲者留其名。",
      "陳王昔時宴平樂，斗酒十千恣讙謔。",
      "主人何為言少錢？徑須沽取對君酌。",
      "五花馬，千金裘。呼兒將出換美酒，與爾同銷萬古愁。"
    ]
  }, {
    "title": "玉階怨",
    "code": "yujieyuan",
    "preface": "",
    "body": [
      "玉階生白露，夜久侵羅襪。",
      "却下水晶簾，玲瓏望秋月。"
    ]
  }, {
    "title": "長相思 其一",
    "code": "changxiangsi-1",
    "preface": "",
    "body": [
      "長相思，在長安，絡緯秋啼金井闌。",
      "微霜淒淒簟色寒，孤燈不明思欲絕。",
      "卷帷望月空長歎，美人如花隔雲端。",
      "上有青冥之長天，下有渌水之波瀾。",
      "天長路遠魂飛苦，夢魂不到關山難。",
      "長相思，摧心肝。"
    ]
  }, {
    "title": "長相思 其二",
    "code": "changxiangsi-2",
    "preface": "",
    "body": [
      "日色欲盡花含烟，月明如素愁不眠。",
      "趙瑟初停鳳凰柱，蜀琴欲奏鴛鴦弦。",
      "此曲有意無人傳，願隨春風寄燕然，憶君迢迢隔青天。",
      "昔日横波目，今成流淚泉。",
      "不信妾腸斷，歸來看取明鏡前。"
    ]
  }, {
    "title": "行路難 其一",
    "code": "xinglunan-1",
    "preface": "",
    "body": [
      "金樽清酒斗十千，玉盤珍羞直萬錢。",
      "停杯投箸不能食，拔劒四顧心茫然。",
      "欲渡黃河冰塞川，將登太行雪暗天。",
      "閑來垂釣碧溪上，忽復乘舟夢日邊。",
      "行路難！行路難！多岐路，今安在？",
      "長風破浪會有時，直挂雲帆濟滄海。"
    ]
  }, {
    "title": "行路難 其二",
    "code": "xinglunan-2",
    "preface": "",
    "body": [
      "大道如青天，我獨不得出。",
      "羞逐長安社中兒，赤雞白狗賭梨栗。",
      "彈劍作歌奏苦聲，曳裾王門不稱情。",
      "淮陰市井笑韓信，漢朝公卿忌賈生。",
      "君不見昔時燕家重郭隗，擁篲折節無嫌猜。",
      "劇辛樂毅感恩分，輸肝剖膽效英才。",
      "昭王白骨縈爛草，誰人更掃黃金臺。",
      "行路難，歸去來。"
    ]
  }, {
    "title": "行路難 其三",
    "code": "xinglunan-3",
    "preface": "",
    "body": [
      "有耳莫洗潁川水，有口莫食首陽蕨。",
      "含光混世貴無名，何用孤高比雲月。",
      "吾觀自古賢達人，功成不退皆殞身。",
      "子胥既棄吴江上，屈原終投湘水濱。",
      "陸機雄才豈自保，李斯稅駕苦不早。",
      "華亭鶴唳詎可聞，上蔡蒼鷹何足道。",
      "君不見吴中張翰稱達生，秋風忽憶江東行。",
      "且樂生前一杯酒，何須身後千載名。"
    ]
  }, {
    "title": "長干行二首 其一",
    "code": "changganxing-1",
    "preface": "",
    "body": [
      "妾髮初覆額，折花門前劇。",
      "郎騎竹馬來，繞牀弄青梅。",
      "同居長干里，兩小無嫌猜。",
      "十四爲君婦，羞顏未嘗開。",
      "低頭向暗壁，千喚不一迴。",
      "十五始展眉，願同塵與灰。",
      "常存抱柱信，豈上望夫臺。",
      "十六君遠行，瞿塘灩澦堆。",
      "五月不可觸，猿聲天上哀。",
      "門前遲行跡，一一生綠苔。",
      "苔深不能掃，落葉秋風早。",
      "八月胡蝶來，雙飛西園草。",
      "感此傷妾心，坐愁紅顏老。",
      "早晚下三巴，預將書報家。",
      "相迎不道遠，直至長風沙。"
    ]
  }, {
    "title": "蜀道難",
    "code": "shudaonan",
    "preface": "",
    "body": [
      "噫吁嚱！危乎高哉！蜀道之難，難於上青天！",
      "蠶叢及魚鳧，開國何茫然。",
      "爾來四萬八千歲，不與秦塞通人烟。",
      "西當太白有鳥道，可以横絕峨眉巔。",
      "地崩山摧壯士死，然後天梯石棧相鉤連。",
      "上有六龍回日之高標，下有衝波逆折之回川。",
      "黃鶴之飛尚不得過，猿猱欲度愁攀援。",
      "青泥何盤盤，百步九折縈巖巒。",
      "捫參歷井仰脅息，以手撫膺坐長歎。",
      "問君西游何時還？畏途巉巖不可攀。",
      "但見悲鳥號古木，雄飛雌從繞林間。",
      "又聞子規啼夜月，愁空山。",
      "蜀道之難，難於上青天，使人聽此凋朱顏。",
      "連峯去天不盈尺，枯松倒掛倚絕壁。",
      "飛湍瀑流爭喧豗，砯崖轉石萬壑雷。",
      "其險也若此，嗟爾遠道之人，胡爲乎來哉！",
      "劍閣崢嶸而崔嵬，一夫當關，萬夫莫開。",
      "所守或匪親，化爲狼與豺。",
      "朝避猛虎，夕避長蛇。磨牙吮血，殺人如麻。",
      "錦城雖云樂，不如早還家。",
      "蜀道之難，難於上青天，側身西望長咨嗟。"
    ]
  }, {
    "title": "子夜吴歌 春歌",
    "code": "ziyewuge-chunge",
    "preface": "",
    "body": [
      "秦地羅敷女，採桑綠水邊。",
      "素手青條上，紅妝白日鮮。",
      "蠶飢妾欲去，五馬莫留連。"
    ]
  }, {
    "title": "子夜吴歌 夏歌",
    "code": "ziyewuge-xiage",
    "preface": "",
    "body": [
      "鏡湖三百里，菡萏發荷花。",
      "五月西施採，人看隘若耶。",
      "回舟不待月，歸去越王家。"
    ]
  }, {
    "title": "子夜吴歌 秋歌",
    "code": "ziyewuge-qiuge",
    "preface": "",
    "body": [
      "長安一片月，萬戶擣衣聲。",
      "秋風吹不盡，總是玉關情。",
      "何日平胡虜，良人罷遠征。"
    ]
  }, {
    "title": "子夜吴歌 冬歌",
    "code": "ziyewuge-dongge",
    "preface": "",
    "body": [
      "明朝驛使發，一夜絮征袍。",
      "素手抽針冷，那堪把剪刀。",
      "裁縫寄遠道，幾日到臨洮。"
    ]
  }, {
    "title": "關山月",
    "code": "guanshanyue",
    "preface": "",
    "body": [
      "明月出天山，蒼茫雲海間。",
      "長風幾萬里，吹度玉門關。",
      "漢下白登道，胡窺青海灣。",
      "由來征戰地，不見有人還。",
      "戍客望邊邑，思歸多苦顏。",
      "高樓當此夜，歎息未應閑。"
    ]
  }]
}, {
  "title": "五言律詩",
  "code": "wulv",
  "preface": "",
  "body": [{
    "title": "聽蜀僧濬彈琴",
    "preface": "",
    "code": "tingshusengjuntanqin",
    "body": [
      "蜀僧抱綠綺，西下峨眉峰。",
      "爲我一揮手，如聽萬壑松。",
      "客心洗流水，餘響入霜鐘。",
      "不覺碧山暮，秋雲暗幾重。"
    ]
  }, {
    "title": "夜泊牛渚懷古",
    "preface": "",
    "code": "yeboniuzhuhuaigu",
    "body": [
      "牛渚西江夜，青天無片雲。",
      "登舟望秋月，空憶謝將軍。",
      "余亦能高詠，斯人不可聞。",
      "明朝挂帆席，楓葉落紛紛。"
    ]
  }, {
    "title": "贈孟浩然",
    "preface": "",
    "code": "zengmenghaoran",
    "body": [
      "吾愛孟夫子，風流天下聞。",
      "紅顏棄軒冕，白首臥松雲。",
      "醉月頻中聖，迷花不事君。",
      "高山安可仰，徒此挹清芬。"
    ]
  }, {
    "title": "渡荊門送別",
    "preface": "",
    "code": "dujingmensongbie",
    "body": [
      "渡遠荆門外，來從楚國游。",
      "山隨平野盡，江入大荒流。",
      "月下飛天鏡，雲生結海樓。",
      "仍怜故鄉水，萬里送行舟。"
    ]
  }, {
    "title": "送友人",
    "preface": "",
    "code": "songyouren",
    "body": [
      "青山横北郭，白水繞東城。",
      "此地一為別，孤蓬萬里征。",
      "浮雲游子意，落日故人情。",
      "揮手自茲去，蕭蕭班馬鳴。"
    ]
  }]
}, {
  "title": "七言律詩",
  "code": "qilv",
  "preface": "",
  "body": [{
    "title": "登金陵鳳凰臺",
    "preface": "",
    "code": "dengjinlingfenghuangtai",
    "body": [
      "鳳凰臺上鳳凰游，鳳去臺空江自流。",
      "吴宮花草埋幽徑，晉代衣冠成古丘。",
      "三山半落青天外，二水中分白鷺洲。",
      "總爲浮雲能蔽日，長安不見使人愁。"
    ]
  }]
}, {
  "title": "五言絶句",
  "code": "wujue",
  "preface": "",
  "body": [{
    "title": "静夜思",
    "preface": "",
    "code": "jingyesi",
    "body": [
      "床前明月光，疑是地上霜。",
      "舉頭望明月，低頭思故鄉。"
    ]
  }, {
    "title": "怨情",
    "preface": "",
    "code": "yuanqing",
    "body": [
      "美人捲珠簾，深坐顰蛾眉。",
      "但見淚痕濕，不知心恨誰。"
    ]
  }]
}, {
  "title": "七言絶句",
  "code": "qijue",
  "preface": "",
  "body": [{
    "title": "黃鶴樓送孟浩然之廣陵",
    "preface": "",
    "code": "huanghelousongmenghaorenzhiguangling",
    "body": [
      "故人西辭黃鶴樓，烟花三月下揚州。",
      "孤帆遠影碧空盡，唯見長江天際流。"
    ]
  }, {
    "title": "下江陵",
    "preface": "",
    "code": "yuanqing",
    "body": [
      "朝辭白帝彩雲間，千里江陵一日還。",
      "兩岸猿聲啼不住，輕舟已過萬重山。"
    ]
  }]
}]
