<!DOCTYPE html>
<html lang="zh-Hant-CN">

<head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <meta http-equiv="X-UA-Compatible" content="ie=edge" />
    <title>李白</title>
</head>

<body>
    <section id="js-poem-libai-gulangyuexing">
        <header>
            <h3>古朗月行</h3>
        </header>
        <p>小時不識月，呼作白玉盤。</p>
        <p>又疑瑶臺鏡，飛在青雲端。</p>
        <p>仙人垂兩足，桂樹何團團。</p>
        <p>白兔搗藥成，問言與誰餐。</p>
        <p>蟾蜍蝕圓影，大明夜已殘。</p>
        <p>羿昔落九烏，天人清且安。</p>
        <p>陰精此淪惑，去去不足觀。</p>
        <p>憂来其如何，凄愴摧心肝。</p>
    </section>
    <section id="js-poem-libai-jingyesi">
        <header>
            <h3>静夜思</h3>
        </header>
        <p>床前明月光，疑是地上霜。</p>
        <p>舉頭望明月，低頭思故鄉。</p>
    </section>
    <section id="js-poem-libai-zengwanglun">
        <header>
            <h3>贈汪倫</h3>
        </header>
        <p>李白乘舟將欲行，忽聞岸上踏歌聲。</p>
        <p>桃花潭水深千尺，不及汪倫送我情。</p>
    </section>
    <section id="js-poem-libai-dujingmensongbie">
        <header>
            <h3>渡荊門送别</h3>
        </header>
        <p>渡遠荊門外，來從楚國游。</p>
        <p>山隨平野盡，江入大荒流。</p>
        <p>月下飛天鏡，雲生結海樓。</p>
        <p>仍憐故鄉水，萬里送行舟。</p>
    </section>
    <section id="js-poem-libai-wanglushanpubu">
        <header>
            <h3>望廬山瀑布</h3>
        </header>
        <p>日照香爐生紫烟，遥看瀑布掛前川。</p>
        <p>飛流直下三千尺，疑是銀河落九天。</p>
    </section>
    <section id="js-poem-libai-huanghelousongmenghaorenzhiguangling">
        <header>
            <h3>黄鶴樓送孟浩然之廣陵</h3>
        </header>
        <p>故人西辭黄鶴樓，烟花三月下揚州。</p>
        <p>孤帆遠影碧空盡，唯見長江天際流。</p>
    </section>
    <section id="js-poem-libai-zaofabaidicheng">
        <header>
            <h3>早發白帝城</h3>
        </header>
        <p>朝辭白帝彩雲間，千里江陵一日還。</p>
        <p>兩岸猿聲啼不住，輕舟已過萬重山。</p>
    </section>
</body>

</html>
